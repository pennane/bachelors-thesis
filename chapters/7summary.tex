\clearpage%if the chapter heading starts close to bottom of the page, force a line break and remove the vertical vspace
\vspace{21.5pt}
\chapter{Yhteenveto}

Psykologi Kurt Lewin teki tunnetuksi sanonnan \textquote*{mikään ei ole niin käytännöllistä kuin hyvä teoria} \cite{practicaltheory}. Tämä näkyy funktionaalisessa ohjelmoinnissa sekä hyvässä että pahassa: funktionaalisilla käsitteillä voidaan rakentaa teoreettisesti tehokkaita, luotettavia ja kompakteja ohjelmia, mutta sokea teorian seuraaminen johtaa tehokkuushaittoihin, luettavuusongelmiin ja liian nopeaan abstrahointiin.

Ohjelmien mallinnuksessa teoreettisuus ja funktionaalisen ohjelmoinnin deklaratiivisuus on hyödylllistä. Mallit, jotka eivät valehtele, vähentävät ylläpidettävän koodin määrää ja testaamisen tarvetta. Mallintamista voidaan viedä pidemmälle rakenteilla kuten monadeilla, jolloin mallin ja toteutuksen raja hämärtyy.

Työn alkuvaiheessa olin vakuuttunut funktionaalisen ohjelmoinnin merkittävistä
eduista. Nyt kokemukset vievät suuntaan, jossa funktionaalinen ohjelmointi näyttäytyy
pikemminkin epäsuorana voittona. Kuvainnollisesti sanottuna kaikukammion seinä on
räjäytetty.

Ohjelmointia tehdään yhteistyössä, joten yhteisiä käytäntöjä on syytä noudattaa.
Funktionaalisen ohjelmoinnin käsitteet ja käytänteet ovat ilmaisuvoimaisia ja
ennustettavia, mutta myös erittäin teoreettisia ja tiukkoja, mikä vaatii opiskelua ja
perustelua.

Löydettiin käytänteitä, joita on luonteva ottaa käyttöön tuleviin projekteihin, ja käytänteitä, joiden käyttöä kannattaa harkita tarkasti. Tutkimuksen lähteissä funktionaalisen ohjelmoinnin hyödyt ilmenivät parhaiten alunperin funktionaalisissa ohjelmointikielissä. Kunkin kielen ominaisuudet vaikuttavat merkittävästi siihen, kuinka tehokkaasti ja sujuvasti funktionaalisia periaatteita voidaan soveltaa.