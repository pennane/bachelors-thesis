% Introduction

\chapter{Johdanto}


Insinöörityössä tutkitaan funktionaalisen ohjelmoinnin käytänteitä sellaisissa ohjelmointikielissä, joissa funktionaalinen ohjelmointi ei ole ollut kielen luonnin peruste. Etsitään pragmaattista, tavoitelähtöistä puolta funktionaalisesta ohjelmoinnista, jossa teoriaa ei painoteta ilman selkeitä ja perusteltuja syitä. Funktionaalinen ohjelmointi on erittäin teoreettista ja akateemista lähtökohdiltaan.

Kokemusten ja median tarkkailun perusteella on huomattu funktionaalisten periaatteiden yhdistyvän yleiseen näkemykseen siitä, mitä ohjelmoinnin tulisi olla. Funktionaalinen ohjelmointi ei ole kuitenkaan noussut valtavirran suosioon. Insinöörityön tavoitteena on etsiä toimintaperiaatteita funktionaalisen ohjelmoinnin tuontiin mukaan arkiseen ohjelmointiin ilman pakonomaista teoriaa. Insinöörityössä kuitenkin etsitään funktionaalisen ohjelmoinnin teoriasta niitä osia, joilla voitaisiin kasvattaa funktionaalisen ohjelmoinnin pragmaattista mukaanottoa.

Insinöörityössä tutkitaan funktionaalisen ohjelmoinnin teoriaa hieman tavanomaisesta poikkeavasta näkökulmasta, jossa ohjelmat ajatellaan joukko-opin näkökulmasta olevan siirtymiä joukoista toisiin. Ei paneuduta kaikkiin käsitteisiin, joita tavanomaisesti tarkastellaan funktionaalisen ohjelmoinnin arvioinnin yhteydessä. Etsitään empiirisiä anekdootteja tunnettujen ohjelmistokehittäjien töistä, ja kokemuksista työympäristössä. Haastatellaan lyhyesti entistä Google-kehittäjää, joka puoltaa ohjelmointikielen omien ominaisuuksien käyttämistä.


Insinöörityön koodiesimerkeissä käytetään \glsdisp{ts}{TypeScriptiä} ja \glsdisp{js}{JavaScriptiä}. Vaikka kaikki validi JavaScript-koodi on validia TypeScript-koodia \cite{typsecript_website}, niin kielten nimiä käytetään työssä tilanteeseen sopien. Kirjoitetaan TypeScriptistä, kun sen tarjoamat tyypit JavaScriptin päälle ovat tilanteeseen nähden merkittäviä. Toisaalta kirjoitetaan JavaScriptistä, kun tyypit eivät ole esimerkille merkittäviä. Muuten pyritään pitämään käsitellyt asiat sellaisina, että niitä voisi hyödyntää myös muissa ei-funktionaalisissa ohjelmointikielissä.